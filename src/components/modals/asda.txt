Till alla medlemmar

Vissa inlägg i den här gruppen har skapat konflikter i kommentarerna, som mer eller mindre har eskalerat. Det har skett anmälningar av både inlägg och kommentarer, bara sen igår.

Jag kan såklart gå in och radera kommentarer, men ska jag behöva göra det? Om jag gör det så styckar jag samtidigt sönder konversationen, samt att det kan ses som censur.

Det skapades ett inlägg igår av en medlem, som möjligen var ett försök att lösa problemet. Tonen var hård och försöket gav motsatt effekt. Jag har nu valt att ta bort inlägget efter flera anmälningar.

Jag vill egentligen inte radera kommentarer, inlägg eller medlemmar. Om medlemmarna fortsätter må dåligt av detta behöver jag ta till striktare åtgärder. Risken är annars att vi tappar medlemmar.

När ni skriver kommentarer, tänk på följande:

- Undvik att skriva vad som kan uppfattas på påhopp och personangrepp. Bemöt med fakta och källa istället.
- Undvik att kalla någon annan för alarmist, troll eller någonting annat stötande. Bemöt med fakta och källa istället.
- Om du blir påhoppad, hugg inte tillbaks. Bemöt med fakta och källa istället. Om det är ett allvarligt påhopp, anmäl kommentaren istället.
- Det du ger, får du tillbaks. Om din ton är hård är risken större att du får en hård ton tillbaks.
- Om du är irriterad, ta två djupa andetag innan du skriver en kommentar tillbaka.

Nyckeln till att besvara en kommentar är att bemöta med fakta och källa. Det går såklart att ha egna teorier och tankar också, men undvik att angripa andra medlemmar.

De allra flesta medlemmar har skött sig exemplariskt hela tiden. Det är bara några få som hamnat i konflikt med varandra. Tyvärr påverkar dessa konflikter ändå gruppen i stort.

Om du inte håller med mig i ovanstående får du gärna kommentera nedan.

Tack!